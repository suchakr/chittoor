---
layout: page
title: कथावल्लरी
permalink: /kathavallari/
---
[Download Pustakam](/chittoor/assets/chittoor-2-अभिज्ञ/kathavallari/1343663-KathAvallaribook.pdf)

- [सत्यमेव विजयते](#सत्यमेव-विजयते)
- [उत्तम धर्मः](#उत्तम-धर्मः)
- [प्रश्नत्रयम्](#प्रश्नत्रयम्)
- [शर्मिष्ठा](#शर्मिष्ठा)
- [अप्रशिख](#अप्रशिख)
- [चतुरः शशकः](#चतुरः-शशकः)
- [दुष्टैः सह वासः](#दुष्टैः-सह-वासः)
- [सत्यान्नास्ति परो धर्मः](#सत्यान्नास्ति-परो-धर्मः)
- [दृष्टिभेदः](#दृष्टिभेदः)
- [`ध्रुवचरितम्`](#ध्रुवचरितम्)

___

## सत्यमेव विजयते
<div class="video-container">
<iframe width="280" height="156" src="https://www.youtube.com/embed/O53Q5seRR7A" title="YouTube video player" frameborder="10" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

कस्मिंश्चिद् ग्रामे चौर्यमेव जीवनोपाधिं कृत्वा कश्चित् युवकः कालक्षेपाय दिवा द्यूतं क्रीडति स्म । एकदा कश्चित् महापुरुषः बहून प्रापञ्चिकान् आध्यात्मिकान् च विषयान् बोधयति स्म । 'मोक्षप्राप्तिरेव मानवजन्मनो लक्ष्यम् । तदर्थं सद्गुणाः, सत्प्रवर्तनं च आवश्यकमित्येवं सर्वसुबोधकं सुरुचिरम् आध्यात्मिकबोधनं करोति स्म ।

तस्कर युवकोऽपि तस्य प्रसङ्गं श्रोतुं गत्वा सर्वैः सह आसीनः आसीत् । अभिभाषणानन्तरं सर्वे श्रोतारः गताः । तस्करस्तदा महापुरुषस्य समीपमेत्य पादयोः पतित्वा 'स्वामिन्! मामपि कृपया तव शिष्येषु अन्यतमम् अङ्गीकुरु' इति प्रार्थयत् । 'वत्स! त्वं किं करोषि?' इत्यपृच्छत् गुरुः । 'स्वामिन्! अहं दिवा द्यूतं खेलामि । रात्रौ चौर्यं करोमि ।' इति प्रत्यवदत् चोरः । 'धिक्! धिक्! कथमेतादृशं दुर्विनीतशिष्यं स्वीकरवाणि? अवश्यं तव प्रवृत्तिः त्याज्या' इत्युक्तवान् गुरुः ।

'महात्मन्! न चौर्यं कदापि मया त्याज्यं भवेत् । तदेव मम वृत्तिः । कुटुम्बपोषणाय किमप्यन्यन्मया न ज्ञायते । द्यूतः कालक्षेपाय स्वीकृतो विनोद एव । तं विना दिवा मे कालः कथं गच्छति?  अतः द्यूतोपि त्यक्तुम् अशक्य एव' इत्युक्तं चोरेण ।

चोरः यथार्थं भणतीति महापुरुषो ज्ञात्वा सन्तृप्तोऽभूत् । परं तेन किञ्चिदपि नोक्तम् । पुनरपि चोरः तस्य पादयोः शिरः निधाय 'स्वामिन्! अनुग्रहं कुरु । मां शिष्यं कृत्वा तव बोधामृतेन समुद्धर' इति साश्रुः अवादीत् ।

महापुरुष: उवाच - 'बाढम् । तव दुर्गुणेषु कमप्येकं त्यज । त्वां शिष्यम् अङ्गीकरोमि' ।

'महाभाग! क्षणमेतत् आरभ्य असत्यं न वदिष्यामि इति चोरः प्रतिज्ञां कृतवान् ।

'शुभं भवतु । एकामेव इमां प्रतिज्ञां सदीक्षः पालय' इत्याशीः दत्त्वा तं गुरुः अनुगृहीतवान् ।

गच्छति काले स तस्करः राजभवने चौर्यं कर्तुमुद्युक्तः हर्म्यस्य उपरितलं प्राप । तत्र राजापि विनिद्रः वायुसेवनाय इतस्ततः संचरति (`सञ्चरति`) स्म । स तस्करस्य पदधवनिं श्रुत्वा कस्तत्रेति पृष्टवान् । तस्करः तस्य समीपं गत्वा 'अहं चोरः' इत्यकथयत् ।

आश्चर्यचकितोऽभुत् राजा । परंतु राजा स्वाकारं निगूह्य तस्य भुजस्कन्धे करं निधाय 'अहमपि चोर एव । अस्मिन् भवने सर्वमहं जानामि । आगच्छ । आवां द्वौ मिलित्वा एव चौर्यं कुर्वः' इत्यवदत् ।

तथैव । आवां चोरितस्य धनस्य समभागस्वामिनौ भवावः । 'तथास्तु । अहमन्तर्गत्वा कोष्ठस्य कुञ्चिकामानयामि । त्वमत्रैव तिष्ठ ।' इति राजा कुञ्चिकाम् आनाय्य चोरस्य हस्ते निधाय 'गच्छ । तस्मिन् द्वितीयकोष्ठे राजधनानि विद्यन्ते । अहमत्र स्थित्वा रक्षणोद्योगीव तव शुभागमनं प्रतीक्षे इत्याह ।

चोरः तं कोष्ठं प्राविशत् । तत्रत्याः सर्वाः पेटिकाः उद्घाटितवान् । तत्रैका पेटिका चोरस्य मनः समाकर्षत् । तस्यां त्रीणि वज्राणि बहुमूल्यान्यासन् । तानि चोरः गृहीतवान् । झटित्येव तस्य हृदये तयोेेरुभयोः विभजननिर्णयः स्फुरति । अतः सः विभाजने क्लेशः मास्त्वित्यालोच्य वज्रमेकं पेटिकायामेव त्यक्त्वा द्वे वज्रे मुष्टौ निधाय बहिरागच्छत् ।

'अयि भोः! इमे वज्रे । एकं तव । एकं मम । अन्यदपि वर्तते । परन्तु तत्रैव मया त्यक्तम् ।  तद् भवतु राज्ञः ।' इत्यवोचत् ।

राजा चोरस्य निवासविलासादिकमपृच्छत् । चोरः किञ्चित् सन्देहाकुलितः अभवत् । सपदि तस्य मनसि महापुरुषाय गुरवे दत्तं वचनमुद्बुद्धम् । 'अस्तु यत्किञ्चित् । सत्यमेव कथयिष्यामि' इति मनसि निश्चित्य स राज्ञे स्वनिवासविलासादिकं सविस्तरमुक्त्वा अनुमतिं स्वीकृत्य गृहमगच्छत् ।

परस्मिन् दिने राजभवने चौर्यं जातमिति सर्वैः अवगतम् । राजा यथासमयं सभामागच्छत् । सर्वं जानन्नपि सोऽज्ञातवृत्तान्त इव आसीत् । स सिंहासने उपविश्य मन्त्रिणं चौर्यं प्रति पृष्टवान् । मन्त्री श्रुतं दृष्टं च सर्वं राज्ञे निवेदितवान् । तत्सर्वं सावधानं श्रुत्वा राजा -

'महाशय! कोशागारं प्रविश्य तत्र किं चोरेण नीतमिति सविस्तारं परिशील्य वद' इति मन्त्रिणम् आज्ञापयामास ।

मन्त्री कोशागारं प्रविष्टवान् । परिशीलनमपि अकरोत् । सर्वाणि वस्तूनि यथावत् स्थितानि । एकैव पेटिकोद्घाटिता । तस्यामेकमेव वज्रं धगधगायते स्म । मन्त्री तत्संगृह्य वस्रांचले निगृह्य राजसमीपमागच्छत् ।

'महाराज! एतच्चौर्यं महच्चित्रम् । एकां पेटिकां विहाय सर्वं यथातथमस्ति । वज्रपेटिका शून्यत्वाटिका कृता` इत्याह सः ।

राजा मन्त्रिणः कुतन्त्रं ज्ञात्वा, सपदि अभिज्ञानमुक्त्वा रक्षकभटान् चोरगृहं प्रति सम्प्रेष्य चोरमानयामास । राजानं चोरः दृष्ट्वापि नाभिज्ञातवान् ।

'त्वया कोशागारात् किं चोरितम्? सत्यं वद इति पृष्टवान् राजा ।

'महाराज! अहं सत्यमेव वदामि । ह्यः चौर्याय आवां द्वौ समागतौ । परन्तु चौर्यं मयैव कृतम् । एकस्यां पेटिकायां त्रीणि वज्राणि आसन् । अर्धार्धविभागक्लेशं परिहर्तुं द्वे वज्रे एव मया स्वीकृते । ततः एकमन्यस्मै दत्त्वा एकमेव अहं स्वीकृतवान् ।'

'यदुक्तं चोरेणैतेन तदसत्यम् । प्रभो! कुत्र चोरः? कुत्र सत्यम्? अस्य वचनेषु विश्वासः न करणीयः'  इति मन्त्री रुराव ।

राजा भटान् आहूय मन्त्रिणः वस्त्राणि परिशोधयितुमाज्ञापयामास । भटाः राजाज्ञया मन्त्रिणः वस्त्राणि परिशोध्य वज्रमेकं बहिश्चक्रुः । मन्त्री सावमानः नतोत्तमाङ्गो बभूव ।

'मन्त्री न केवलं चोरः अपितु असत्यभाषी । भवन्तः एव तत्र प्रमाणम् । अयं चोरः वृत्त्या चोर एव, परन्तु निर्भीकः सत्यव्रतदीक्षश्च । अस्य सहचोरः अहमेव ।' इत्युक्त्वा राजा रात्रौ यद्वृत्तं तत्सर्वं सभ्येभ्यो विशदीचकार ।

चोरस्य सत्यव्रतं श्लाघमानः राजा मन्त्रिणः स्थाने तं नियम्य , असत्यभाषिणं मन्त्रिणं तत्स्थानादपनीय कारागारे न्यवेशयत् ।

तदारभ्य चोरस्य जीवनचक्रं निर्वक्रम् अभूत् । चौर्यस्य आवश्यकतैव नासीत् तस्य । द्यूतार्थम् अवकाशोऽपि न लब्धः । स च तेन मन्त्रिणः स्थाने सम्यक् व्यवहरन् श्रद्धाभक्तिसमन्वितः गु्ु्रुं सदा हृदये स्मरन् सत्यव्रतं दृढतया अनुससार ।

एकदा तस्य गुरुः महापुरुषः तं नगरमागच्छत् । शिष्यस्य अभ्युदयं श्रुत्वा नितरां सन्तोषं च प्राप । शिष्योऽपि तस्यागमनं ज्ञात्वा तं गुरुमुपगम्य पादयोः प्रणिपत्य 'स्वामिन्! भवदीयादेव दिव्योपदेशाद् अनेन जनेन लब्धमेतदौन्नत्यम्' इति सविनयं  न्यवेदयत् ।  गुरुः तं शिष्यं साशीर्भिः अनुगृह्य 'वत्स! सत्यमेव (वि)जयते । एतत् सर्वदा स्मर । न कदापि विस्मर ।'  इति प्राबोधयत् ।

![004](/chittoor/assets/chittoor-2-अभिज्ञ/kathavallari/ocr/jpg/004.jpg)

![005](/chittoor/assets/chittoor-2-अभिज्ञ/kathavallari/ocr/jpg/005.jpg)

![006](/chittoor/assets/chittoor-2-अभिज्ञ/kathavallari/ocr/jpg/006.jpg)

![007](/chittoor/assets/chittoor-2-अभिज्ञ/kathavallari/ocr/jpg/007.jpg)

---

## उत्तम धर्मः

काशीक्षेत्रं पवित्रक्षेत्रेम् । तत् क्षेत्रं दृष्टुं लक्षोपक्षं जनाः भक्त्या श्रद्धया च गच्छन्ति । यः काशीं गच्छति स कैलासं प्राप्नोति तस्य पुनर्जन्मं नास्तीति च भक्तानां विश्वासः । एकस्मिन् शिवरात्रिपर्वदिने काशीविश्वेश्वरं पूजितुम् आगतान् जनान् दृष्ट्वा पार्वती परमेश्वरं 'नाथ! ये काशीं गच्छन्ति ते कॆैलासमिति लोकोक्तिः । एते सर्वे कैलासं प्राप्स्यन्ति वा?' इत्यपृच्छत् ।

'न न । काशीयात्रिकाः सर्वे न कैलासयात्रिकाः भवेयुः । एतेषु ये कैलासं गमिष्यन्ति तान् निरूपयामि, पश्य' इत्यवदत् परमशिवः ।

सद्यः पार्वतीपरमेश्वरौ वृद्धदम्पती अभूताम् । शिवः नवतिवर्षदेशीयश्चेत् पार्वती अशीतिवर्षदेशीया आसीत् । तौ विश्वेश्वरालयस्य मुखद्वारसमीपे स्थितौ । `वृद्धा भर्तृशिरः स्वक्रोड निधाय निषण्णा आसीत्` । देवालयं ये गच्छन्ति तान् सम्बोध्य 'हे महाजनाः भक्तवराः! मम पतिः तृष्णया पीडितः अचेतनवत् अत्र पतितः । कृपया तस्मै किञ्चित् गङ्गाजलं ददतु । एषः प्राणापायस्थितौ अस्ति । अतः एनं त्यक्त्वा गन्तुम अहं न शक्नोमि । तस्मात् कोऽपि जलं दत्त्वा मे पतिं जीवयतु । मम साहाय्यं करोतु' । इति प्रार्थयति स्म ।

सर्वे भक्ताः गङ्गायां स्नात्वा आर्द्रवसनाः करपात्रेषु गङ्गाजलं स्वीकृत्य देवालयं प्रविशन्ति स्म । ते वृद्धायाः वचनानि श्रुत्वा ' किमिदं? विश्वेश्वरदर्शनार्थं गच्छताम् अस्माकं दरिद्रदेवतादर्शनम्?' इति मत्वा `कतिपयभक्ताः तां परिह्रत्य गताः` ।  अन्ये केचित् 'तावत् तिष्ठ, यावद्वयं विशवनाथं संसेव्य आगच्छामः' इत्युक्त्वा गताः । एवं न कश्चिदपि तस्याः प्रार्थनां सफलीकृतवान् ।

अत्रान्तरे एकश्चोरः तत्र आगतः । देवालयमुखद्वारे जनसम्मर्दः महान् अस्ति । स्त्रीणां कण्ठहारान्, पुरुषाणां धनशिक्यानि च अपगर्तुम् योग्यः समयः इति चिन्तयन् तत्रागत्य वृद्धायाः दीनदीनं रोदनं श्रुत्वा समीपं गतवान् । पृष्टवान् च 'हे अम्ब! का भवती? अत्र किमर्थमागता?' इति ।

एषः मम भर्ता । विश्वेश्वरदर्शनायैव आवां काशीं प्रति आगतौ । परन्तु मम पतिः पिपायसा पीडितः मूर्च्छितः अस्ति । यदि कोऽपि किञ्चिच्जलं मुखे दद्यात् तर्हि स जीवति । सर्वानपि तैर्थिकान् तदर्थं पुनः पुनः याचे' इति सा कथितवति ।

झटित्येव स चोरः कक्षलोलात् अलाबूपात्रात् सलिलं दातुं `सन्नद्धः` आसीत् ।

तदा सा वृद्धा 'वत्स! तिष्ठ! कदा वा मम पतिः मरिष्यतीति नाहं जाने । `तत्सलिलदानात् पूर्वमेव त्वाया कृतं पुण्यं प्रकटीकुरु । इयं मम वाञ्छा'` इति उक्तवति , 'असत्यं तु न वक्तव्यम्' इति नियममपि सा कृतवती ।

चोरः `किंकर्तव्यतामूढः` आसीत् । सः क्षणं तूष्णीं स्थितः । ततः 'मातः ! अहं अद्यावधि सर्वाणि अकार्याण्येव कृतवान् । एकमपि पुण्यकार्यं न कृतवान् । अयि मातः! इदानीम् अस्य वृद्धस्य मुखे जलं दातुमिच्छामि । इदमेकमेव पुण्यं मम जीवने' इति वदन् वृद्धायै जलं दत्तवान् ।

तत्क्षणमेव पार्वतीपरमेश्वरौ स्वस्वरूपं स्वीकृत्य तस्य पुरतः आविरभूताम् । 'इदं मानवजीनिनं परोपकार्थमेव । न तु स्वार्थाय । त्वया बहूनि दुष्कृतानि कृतानि । परन्तु परेषां सेवैव परमात्मसेवेति मत्वा सत्यं वदसि, साहाय्य्मपि करोषि । अद्यप्रभृति पवित्रो भूत्वा जीवनं यापय । सत्यात् परो धर्मः नास्ति । परोपकारात् पर देवपूजनं नास्ति' इति तस्मै आशीः दत्त्वा तौ अन्तर्हितौ अभवताम् ।

यः दयासक्तः, परसेवापरायणः स एव भक्तः । तस्य धर्म एव उत्तमधर्मः ।

![007](/chittoor/assets/chittoor-2-अभिज्ञ/kathavallari/ocr/jpg/007.jpg)

![008](/chittoor/assets/chittoor-2-अभिज्ञ/kathavallari/ocr/jpg/008.jpg)

---

## प्रश्नत्रयम्

कश्चित् राजा स्वसमीपम् आगतान् सर्वान् प्रश्नत्रयं पृच्छति स्म । कः श्रेष्ठः?  कः कालः श्रेष्ठः? किं कार्यं श्रेष्ठम्? इति ते त्रयः प्रशनाः । बहवः बहूनि समाधानानि उक्तवन्तः । अथापि स तैः सन्तृप्तिं न प्राप्तवान् ।

एकदा राजा मृगयार्थं वनं गतः । तत्र पर्याप्तं कालं मृगयां चरित्वा श्रान्तो भूत्वा क्षुत्पिपासापीडितः वनस्थम् आश्रमं प्रविष्टवान् । तदा साधुः आश्रमलताभ्यः जलं ददाति स्म । सः साधु श्रान्तं राजानं दृष्ट्वा, सपदि तत्कार्यं त्यक्तवा राज्ञे स्वागतसत्कारान् कृतवान् । मधुराणि फलानि शीतलं जलं च् दत्त्वा क्षुद्बाधां पिपासां च अपनीतवान् ।

तदानीमेव केचन साधवः एकं क्षतगात्रं स्रवद्रक्तं मनुष्यं भुजैः वहन्तः आश्रममानीतवन्तः । सत्वरं स साधुः राजानं त्वक्त्वा तत्र गतः । क्षतगात्रस्य  क्षतानि श्रद्धया प्रक्षाल्य, पत्ररसान् तेषु विलेप्य, मधुरवाग्भिः मनशान्तिं कल्पयन् उपचारं कृतवान् । सः क्षतगात्रः साधोः परिचर्यया बाधां विस्मृत्य सुखं सुप्तवान् ।

अनन्तरं राजा निर्गन्तुकामः साधुवर्यस्यानुज्ञां स्वीकर्तुं तस्य समीपम् अगच्छत् । साघुरपि राज्ञे आशीषः दत्त्वा निर्गमनाय अनुमतिं दत्तवान् । तदा राजा सविनयं प्रश्नत्रयम् उक्त्वा समाधानार्थी भूत्वा मौनमतिष्ठत् ।

'भो राजन्! यद्यत् त्वया दृष्टं तत्तदेव तव प्रश्नानां समाधानं भवितुमर्हति' इति साधु उक्तवान् ।

राजा विस्मित सन् 'स्वामिन्! नाहं सम्यक् ज्ञातवान् । स्पष्टतया वक्तुम् प्रार्थये ' इति प्रार्थितवान् ।

तदा साघुः राजानम् एवं प्रबोधयामास -

'राजन्!  यदा भवान्  आश्रमं समागतः तदा अहं लताभ्यः जलप्रदानकर्मणि निरतोऽभवम् । स मम धर्मः । परं तदानीं भवान् अतिथिः भूत्वा आश्रमम् आगतः । अतिथिनाम् अभ्यागतानां च सादरसेवनं मम कर्तव्यं खलु । यावत् मया भवान् उपचारैः तोषितः, तावत् कश्चित् बाधापीडितः `व्यक्तिविशेषः` आनीतः । तस्य बाधानिवारणम् तदा मम् कर्तव्यम् । तस्मात् तस्य उपचारं कृतवान् ।  येषां येषां साहाय्यं नास्ति, सेवां च अपेक्षन्ते, तेषां सेवनेन यथाशक्ति साहाय्येन च कालः पवित्रो भवति ।'

राजा स्वीय प्रश्नत्रयस्य चेत्थं समाधानं प्राप्तवान् । यः कर्तव्यं स्वीयं सम्यक् निर्वहति सः श्रेषठः मानवः । भूतभविष्यद्बर्तमानेषु वर्तमानकालेव श्रेष्ठः । गतमदिकृत्य विचारेण प्रयोजनम् नास्त्येव । भविष्यत्कालः कथमस्तीति तु वयं न जानीम एव । यानि कार्याणि वर्तमानकाले कुर्मः, तान्येव भविष्यतः आघारभूतानि भवन्ति । अतः वर्तमानकालः श्रेष्ठः ।

एवं प्रश्नानां समाधानानि मनसि धृत्वा राजा तदाप्रभृति आचारितुं निश्चित्य स्वनगरं प्रति प्रस्थितः आसीत् ।

![009](/chittoor/assets/chittoor-2-अभिज्ञ/kathavallari/ocr/jpg/009.jpg)

![010](/chittoor/assets/chittoor-2-अभिज्ञ/kathavallari/ocr/jpg/010.jpg)

---


## शर्मिष्ठा

पुरा वृषपर्वो नाम राक्षसराजः दानवराज्यं पालयति स्म । देवानां ब्रुहस्पतिरिव दानावानां गुरुः शुक्राचार्यः ।  अस्य महनीयस्य नीतिः शुक्रनीतिरिति लोके प्रसीद्धिं प्राप । दैत्यानामज्ञानान्धकारं शुक्रः ज्ञानप्रकाशेन निरासयति स्म ।

वृषपूर्वस्य प्रियपुत्री शर्मिष्ठा । शुक्राचार्यस्य प्रियदुहिता देवयानी । शर्मिष्ठादेवयान्योः स्नेहः आबाल्यात् आसीत् । ते एकोदरे इव प्रवर्तते स्म ।

एकदा सखीसमेता शर्मिष्ठा जलक्रीडार्थं सरोवरं गतवति । तत्र ततः सर्वाः अपि बहुकालं जलक्रीडाविनोदमन्भवन् । अमितोत्साहा देवयानि प्रथममेव तीरमासाद्य शर्मिष्ठायाः वस्त्रादिकम् अधरत् । तदनन्तरमागता शर्मिष्ठां स्वाभरणानि धृतवतीं देवयानीं क्रोधेन एवं निनिन्द - 'हले! भिक्षुकि! मम आभरणादि किमर्थं ध्रुतवति? किं त्वाम् आत्मानं राजपुत्रीं मन्यसे ? किं तव धैर्यम्?' देवयानि `प्रत्युत्तर मदात्` - 'मत्पिता तव राक्षससमूहस्य ज्ञानदाता । मत्पितरं विना राक्षसराज्यमेव नास्ति । एतदविचिन्त्य कस्तव प्रलापः ?'

तदा शर्मिष्ठा क्रुद्घा 'हे! अहङ्कारमदोन्मत्ते! श्रुणु! मत्पितुः दयया तव पिता त्वं च जीवतः । युवाभ्यां मज्जनकः भिक्षां ददाति । नोचेत् युवयोः जीवनमेव नास्ति । एतदविज्ञाय कथं प्रलपसे?' इति देवयानिमभर्त्सयत् ।

अनेन भर्त्सनेन क्रुद्धा देवयानी 'अहं राज्ये पादं न न्यसेयम्' इति अरण्यं जगाम ।  एतत्सर्वं श्रुत्वा शुक्राचार्योपि भृशं खिन्नः वनं गत्वा पुत्रीं बहुधा सान्त्वयितुं प्रायतत् । परं तु सा नगरम् आगन्तुं नाङ्गीचकार । 'त्वां विना अहं नगरे कथं स्थास्यामि । त्चमेव हि मम प्राणः' इत्युक्त्वा शुक्राचार्याऽपि वने एव तस्थौ ।

एतत्सर्वं श्रुत्वा राजा वृषपर्वः खिन्नः शुक्राचार्यम्  उपेत्य यथापूर्वं नगरे स्थातुं प्रार्थितवान्न । शुक्रः तु देवयानीं विना आगन्तुं नै्च्छत् । तदा स राजा देवयानीं नगरमागन्तुम् अनेकधा सान्वयामास । "हे! गुरुपु्त्रि! मम पुत्रिकायाः अपराधं क्षमस्व । शुक्राचार्येण विना राक्षसलोकः सुखं न जीवति । अस्माकं ज्ञानदाता स एव खलु । भवतीं विना आचार्यः नगरसीमामपि स्प्रष्टुं नेच्छति । अतः राक्षसप्रजासु कृपां कृत्वा पित्रा सह पुृर प्रविश' इति सम्प्रार्थयत् ।

तदा देवयानी 'तव पुत्री `सखीसमक्षं मां पराभूतवति` । अतः सा `सखीशतपरिवृता` अत्रागत्य कंचित्कालं मांसेवेत चेत् अहं पुनः नगरमायास्यामि नोचेत् अत्रैव स्थास्यामि' इत्यवोचत् ।

राजा सद्य एव पुरं गत्वा अन्तःपुरं प्रविश्य स्वदुहितरं देवयानीं सेवितुं लालनया उक्तवान् । परं सा नाङ्गीकृतवती । तदा सः 'हे पुत्रि!  `यद्येतत्कर्म तव गौरवभङ्गायेति चिन्तयसि, तर्हि राक्षसलोकः सर्वोपि अज्ञानान्धकारेण अचिरादेव नश्येत्` । शुक्राचार्यं विना अस्माकं जीवनमेव नास्ति । अतः राज्यक्षेमः प्रधानं वा, तव गौरवं प्रधानं वेति सम्यक् परिशीलय । सम्यगालोच्य यथा ते रोचते तथा कुरु' इत्युक्त्वा विषादेन स्भवनं  जगाम ।

गते पितरि शर्मिष्ठा एवमचिन्तयत् । 'अहो । कीदृशी परिस्थितिः? कथं राजपुत्री अहं तां सेवेयम् ? `एवं सति गौरवहानिरेव खलु` । परं तु देवयानीं त्यक्त्वा शुक्राचार्यः नायास्यति । आचार्येण विना  '`राक्षसानामस्माकम् अज्ञानतमः न नश्यति` । मम हेतोः राज्यं नश्येत् । व्यक्तिगौरवापेक्षया समाजश्रेयः मुख्यं भवति । समाजक्षेमेणैव व्यक्तिक्षेमः नान्यथा ।  अतो मया देवयानी सेवनीयैव' इति विचिन्त्य `सखीशतपरिवृता` वनं गत्चा देवयानीं क्षमां याचयित्चा काञ्चित् कालं देवयानीं संसेव्य तां शुक्राचार्येण सह नगरमानयत् । राजा वृषपर्वः, आचार्यः  शुक्रश्च नितराम् अतुष्यताम् ।

पश्यत । व्यक्तेरपि समाज एव मुख्य इति निरूपितवति शर्मिषठा । एषा भावना सर्वदा  सर्वेषां  हृदयेषु भवेत् तदैव सर्वेषां सुखं शान्तिश्च स्याताम् ।

![010](/chittoor/assets/chittoor-2-अभिज्ञ/kathavallari/ocr/jpg/010.jpg)

![011](/chittoor/assets/chittoor-2-अभिज्ञ/kathavallari/ocr/jpg/011.jpg)


---

## अप्रशिख

स भोजराजस्य पालनसमयः । तस्मिन् समये एकदा वृद्धब्राह्मणदम्पती भोजराजस्य आस्थानम् आगत्य 'महाप्रभो ! अप्रशिख शब्दस्य अर्थं कः?' इति पृष्टवन्तौ ।

स्वयं भोजः महापण्डितः । तथापि 'अप्रशिख' शब्दस्य अर्थं न ज्ञातवान् । अनन्तरं स आस्थानकविपण्डितान्  सर्वान् अपृच्छत् । तेऽपि न जानीमः इति प्रत्युत्तरं दत्तवन्तः । तेषु महाकविः काळिदास एव 'एतत् पदं साङ्केतिकं स्यात्' इति ऊहाम् अकरोत् । अनुक्षणमेव काळिदासः स्वाराध्यदेवतां कालीमातरं मनसा स्मृतवान् । तस्याः अनुग्रहेण अनुक्षणमेव काळिदासमुखात् एषः श्लोकः निर्गतः -

अनेन तव पुत्रस्य प्रसुुप्तस्य वनान्तरे ।
शिखामाक्रम्य पादेन खड्गेनाभिहत शिरः ॥

अनन्तरं कालिदासः भोजराजं प्रति इत्थम् उक्तवान् - 'महाराज! तयोः एक पुत्रः अस्ति । तस्य एकः स्नेहितः अप्यस्ति । तौ द्वौ विद्यार्थं काशीं गतवन्तौ ।

एतयोः पुत्रं सर्वविद्यानिपुणं दृ्ष्ट्वा तस्य स्नेहितः ईर्ष्या द्बेषाविष्टः आसीत् । द्वावपि काशीतः यदा प्रत्यागच्छतः तदा  एकस्मिन् वने प्रसुप्तस्य एतयोः पुत्रस्य शिखां पादेन आक्रम्य खड्गेन शिरः खण्डितवान् तस्य स्नेहितः । हननात् पूर्वमेव जागृतः एतयोः पुत्रः मरणकारण पितरं ज्ञापयितुं श्लोकमिदं रचितवान् । एतं शलोकं तथैव सः पितरं न निवेदयिष्यतीति शलोकस्य चतुर्णां पादानाम् आद्याक्षाराणि मेलयित्वा 'अप्रशिख' इति पित्रे निवेदयितुमुक्तवान् । मन्दबुद्धिः तस्य स्नेहितः तस्य पदस्य अर्थः न ज्ञातवान् । अतः सः एतयोः समीपमागत्य 'भवत्पुत्रः मार्गे विषज्वरेण पीडितः 'अप्रशिख' इति वदन् मृत इति उक्तवान् ।

कथा सम्यगस्ति । परन्तु एतत् सत्यम् इति क्षणं निर्धारणीयम् ?  इति भोजराजः काळिदासम् अपृच्छत् । 

काळिदासस्य कोपः आगतः । अनुक्षणमेव काळिदासः कालीं मातरं ध्यातवान् । तस्याः अनुग्रहेण मेधाविनः तयोः दम्पत्योः पुत्रस्य् शिरः कबन्धं च राजसभां प्रविष्टे । सर्वे आश्चर्येण पश्यन्ति स्म । क्षणे एव कबन्धे शिरः लग्नम् आसीत् । स च तयोः पुत्रः निद्रातः जागृत इव उत्थाय अप्रशिख अप्रशिख इत्युक्तवान् । तदा भोजः तं अप्रशिख इत्युक्ते किमिति दृष्टवान् । स च काळिदासोक्तप्रकारेण समाधानं दत्तवान् । तदा सभा्सदः सर्वे आश्चर्यचकिताः आसन् ।

काळिदासस्य अनुग्रहेण आवयोः पुत्रः जिवित इति वृद्धदम्पती काळिदासस्य बहुधा प्रशंसां कृत्वा स्वगृहं पुत्रेण सह गतवन्तौ । पश्यन्तु! काळिदासस्य सामर्थ्यं कीदृशमिति ।


![012](/chittoor/assets/chittoor-2-अभिज्ञ/kathavallari/ocr/jpg/012.jpg)


![013](/chittoor/assets/chittoor-2-अभिज्ञ/kathavallari/ocr/jpg/013.jpg)

---

## चतुरः शशकः

कस्मिंशचित् अरणये भासुरकः नाम सिंहः वसति स्मः । स अतीव शक्तिमान् । सः विना कारणम् अनेकान् मृगान् प्रतिदिनं मारयति स्म । एतेन वने सर्व मृगाः दुःखिता आसन् । अतः एकदा ते सर्वे मृगाः भासुरकं प्रार्थितवन्तः 'स्वामिन्! विना कारणम् एवं मृगाणां मारणेन को वा लाभः? यतः आहारार्थम् एकोऽपि मृगः भवते अलं किल । अतः अद्यारभ्य भवतः आहारार्थं प्रतिदिनम् एकैकं मृगं वयमेव प्रषयामः । भवान् तं खादतु ।  अन्यमृगान् मा पीडयतु' इति । भासुरकः तेषां प्रार्थनामङ्गीकृत्य उक्तवान् - 'अस्तु । परन्तु यस्मिन् दिने मम समीपं मृगः किऽपि नागच्छति तदा सर्वान् मृगान् मारयिष्याम्येव' इति ।

तदनन्तरं प्रतिदिनं जातिक्रमेण एकैकः मृगः भासुरकस्य आहारार्थम् आगच्छति स्म ।  भासुरकः तं खादति स्म । अन्ये च मृगाः अरण्ये निर्भयं चरन्ति स्म ।

कदाचित् जातिक्रमेण शशकस्य वारः आगतः । कश्चित् शशकः दुःखेन सि्हसमीपं प्रस्थितवान् । मार्गे एकः कूपः आसीत् । कूपस्य उपरि गच्छन् सः कूपे आत्मनः प्रतिबिम्बं दृष्टवान् ।  तदा सः मनसी एकः उपायः स्फुरितः । 'अहं भासुरकम् एतस्मिन् कूपे पातयामि' इति चिन्तयित्वा मन्दं मन्दं विलम्बेन भासुरकसमीपं गतवान् ।

'अद्य मृगः समये नागतः' इति तदा नितरां क्रुद्धः आसीत् । शशकः मन्दं गत्वा प्रणम्य तस्य पुरतः स्थितवान् । 'रे! शशकधाम! समयअ आगन्तव्यमिति ज्ञानमस्ति वा न वा? किमर्थमेतावान् विलम्बः? प्रथमं भवन्तं खादित्वा, ततः परं सर्वान् मृगान् मारयिष्यामि' इति सिंह शशकं तर्जितवान् ।

शशकः सविनयमुक्तवान् - 'स्वामिन्! मया अपराधः न कृतः । भवतः समीपं समये आगन्तव्यमित्येव अहं प्रस्थितः । परन्तु मार्गे अन्यः एकः सिंहः आसीत् । सः माम् पृष्टवान् - 'रे! कुत्र गच्छसी'ति । अहमुक्तवान् - 'भासुरकस्य आहारार्थं गच्छमी'ति । तदा सोऽवदत् - 'एतत् मम आरण्यम् । अत्र मृगाः मम आज्ञां पालयेयुः । भासुरकः कुत्र? स चोरसिंहः भवेत् । भवान् तमत्रानयतु । आवयोः मध्ये युद्धं भवतु । युद्धे यः जयति स एव भवन्तं खादतु' इति । तस्य सूचनानुसारम् अत्र आगतवान् । अत एव विलम्बः' इति ।

'एवं वा? तर्हि तम् इदानीम् एव मारयामि । स कुत्रास्ति? प्रदर्शयतु' इति भासुरकः पृष्टवान् । शशकः तं कूपसमीपं नीत्वा कूपं प्रदर्शितवान् ।  भासुरकः तत्र जले आत्मनः प्रतिबिम्बं दृष्ट्वा क्रोधेन गर्जितवान् । कूपात् इतोऽपि उच्चैः प्रतिध्वनिः आगतः । भासुरकः तं प्रतिबिम्बमेव आत्मनः प्रतिस्पर्धिन मत्वा तं मारयितुं तस्य उपरि आक्रमणं कुर्वन् कूपे पतित्वा जले निमग्नः मृतश्च आसीत् । ततः परं सर्वे मृगाः निरातङ्का आसन् ।  शशकाः सर्वे तत्रैव कस्याचिज्जलाशयस्य समीपे एव सुखं निवसन्ति स्म ।

एव कश्चित कालः गतः । कदाचित्  अनावृष्टिरासीत् ।  तत्कारणतः वने सर्वे जलाशयाः शुष्काः आसन् । केवलं शशकानां जलाशये एव जलम् आसीत् ।

तस्मिन् वने महान् गजयूथः आसीत् । स च तस्य राजा चतु‌र्दन्त इति आसीत् । गजयूृथः जलमन्विष्यन् अन्विष्यन् एतज्जलाशयसमीपमागच्छत् । तत्र यथेष्ट जलं दृष्ट्वा सन्तुष्टाः गजाः जले समक्रीडन् । ततः उपरि आगत्य इतस्ततः समचरन् ।  तेषां सञ्चारेण तेषां पादाधातेन केषाञ्चित् शशकानां पादाः भग्नाः। पुनः केषाञ्चित् कटयः भग्नाः ।  अन्ये केचित् मृताः अपि ।

यदा गजाः स्वनिलयं गताः तदा सर्वे शशकाः सम्भूय मन्त्रालोचनं कृतवन्तः । गजानाम् आगमनं निरोद्धुम् उपायं चिन्तितवन्तः । तमुपायं कार्ये अन्वेतुं लम्बकर्णं नाम शशकं नियुक्तवन्तः । पूर्वमपि स एव स्वबुद्धिकौशलेन सिंहम् अमारयत् ।

लम्बकर्णः अनन्तरदिने गजानाम् आगमनमार्गे स्थितवान् । यथा चतुर्दन्तः स्वयूूथेन सह आगच्छति स्म तदा लम्बकर्णः उक्तवान् - 'भोः दुष्टगज!  किमर्थम् एवमत्रागच्छसि? एष भगवतः चन्द्रस्य जलाशयः । अतः अत्र नागन्तव्यम्' इति । चतुर्दन्तः पृष्टवान् - भवान् कः? 'अहं लम्बकर्णः नाम शशकः । अहं चन्द्र्मण्डले निवसामि ।  चन्द्रः माम् दूतरूपे भवतः समीपं प्रेषितवान् । चन्द्रसन्देशं स्वीकृत्य अहमत्रागतवान्'इत्युक्त्वा लम्बकर्णः चन्द्रसन्देशमित्थं श्रावितवान् - 'भवतां गमनागमनेन मम बान्धवानां पीडा भवति । अतः भवद्भिः इतः परम् अत्र नागन्तव्यम् ।  यदि आगच्छन्ति तर्हि् दण्डयामि ।' इति ।

चन्द्रस्य नाम श्रुत्वा चतुर्दन्तः भीतः । स पृष्टवान् - 'इदानीं चन्द्रः कुत्र अस्ति?' इति । शशकः उक्तवान् - 'ह्यः पादाघातेन व्रणितानां शशकानां समाश्वासनाय आगतः अत्रैव जलाशयेऽस्ति । आगच्छतु । दर्शयामि' इति ।  ततः गजं जलाशयसमीपं नीतवान् । तदा  रात्रिः आसीत् । जलमध्ये चन्द्रप्रतिबिम्बम् आसीत् । तत्प्रदर्श्य शशकः उक्तवान्  - 'पश्यतु । इदानीं चन्द्रः ध्यानमग्नः अस्ति । यदि स ध्यानादुत्तिष्ठति तर्हि भवन्तं दण्डयिष्यत्येव ।  अतः शीघ्रमेव घावतु ।' इति ।

चन्द्रात् भीतः चतुर्दन्तः स्वयूथेन सह ततः धावितवन् । पुनः न कदापि तत्रागतवान् ।

एवं लम्बकर्णः स्वबुद्धया शशकानां प्राणरक्षणं कुर्वन् चिरकालम् आसीत् ।

- लम्बकर्णः - 🐰
- भासुरकः - 🦁
- चतुर्दन्तः - 🐘

![014](/chittoor/assets/chittoor-2-अभिज्ञ/kathavallari/ocr/jpg/014.jpg)


![015](/chittoor/assets/chittoor-2-अभिज्ञ/kathavallari/ocr/jpg/015.jpg)

![016](/chittoor/assets/chittoor-2-अभिज्ञ/kathavallari/ocr/jpg/016.jpg)


---

## दुष्टैः सह वासः

कश्मिञ्चित् वने मदोत्कटो नाम सिंहः वसति स्म । गजः, काकः श्रृगालश्च तस्य अनुचाराः आसन् ।

एकदा क्रथनको नाम उष्ट्रः तद्बनम् आगतवान् । तं दृष्ट्वा सिंहस्य अनुचराः उक्तवन्तः - 'प्रभो! तम् उष्ट्रं मारयतु । तस्य मांसं खादामः' इति । सिंहः उक्तवान् - 'तथा न करणीयम् । सः अस्माकम् अतिथिः' । अनन्तरं सिंहः उष्ट्रं समीपं आहूय उक्तवान् - 'भोः! भवान् कुतः आगतः? क्रथनकः उक्तवान् - अहं समीपग्रामतः आगतवान् । सिंहः - 'भवान् पुनः ग्राम मा गच्छतु । अत्र एव निर्भयं वसतु ।' इति उक्तवान् । क्रथनकः तथैव तैः सह वसति स्म ।

एकदा सिंहस्य अनारोग्यम् अभवत् । निश्शक्त्या स चलितुम् अपि असमर्थः आसीत् ।  अतः सः स्वानुचरान् उक्तवान् - 'भोः! कमपि मृगम् आनयतु । तं मारयित्वा तस्य मांसं खादामः' इति । अनुचाराः बहु अन्वेषणं कृतवन्तः ।  परन्तु कोऽपि मृगः न लब्घः ।

तदा ते चिन्तितवन्तः कथाञ्चित् एष उष्ट्रः मारणियः इति ।  अनन्तरं श्रृगालः सिंहस्य समीपम् आगतवान् ।

श्रृगालः - प्रभो! अन्यः मृग: न लब्धः । क्रथनकम् एव मारयामो वा?

सिंहः - (क्रोघेन) मू्र्ख! पुनः एव मा वदतु । अहं क्रथनकस्य अभयं दत्तवान् । सः न मारणीयः ।

श्रृगालः - अभयं दत्वा मारणं चेत् दोष एव । परन्तु यदि स एव स्वामिकार्यार्थम् आत्मापर्णं करोति तस्य मारेण दोषो नास्ति ।

सिंहः - तर्हि यथा रोचते तथा करोतु ।

अनन्तरं सिंहस्य अनुचराः सर्वे क्रथनकेन सह पुनः सि्हस्य समीपम् आगतः ।

काकः - प्रभो! आहारार्थं कोऽपि मृगः न लब्धः । अतः भवान् मां खादित्वा स्वप्राणान् रक्षतु । तेन ममापि स्वर्गप्राप्तिः भविष्यति ।

श्रृगालः - भोः! काक! भवतः शरीरे अत्यल्पं मांसम् अस्ति । तत् महाराजाय पर्याप्तं न भवति। ( सिहं प्रति) प्रभो! माम् एव खादतु ।

गजः - भोः! श्रृगाल! भवतः शरीरम् अपि अल्पमेव ।  तदपि  महाराजाय पर्याप्तं न भवति । अतः महाराजः मां खादतु । अहं स्वामिकार्यार्थं प्राणार्पणं करोमि । मम स्वर्गप्राप्तिः भवतु ।

एतत् सर्वं श्रुत्वा क्रथनकः चिन्तितवान् - सर्वेपि 'मां खादतु मां खादतु' इति सिंहम् उक्तवन्तः । परन्तु सिंहः कमपि नाखादत् । अतोऽहमपि तथा विज्ञापयामि । सिंहः मामपि न खादिष्यति ।' अनन्तरं सिहं प्रति उक्तवान् - 'प्रभो! गजस्य मांसं खादितुं बहुकष्टं भवति । अतो माम् खादतु । मम स्वर्गप्राप्तिः भवतु' इति ।

क्रथनकस्य वाक्यं यावत् न समाप्तं तवादेव ते अनुचराः तस्योपरि आक्रामणमकु्र्वन् तं हत्वा सन्तोषेण तस्य मांसं  खादितवन्तः ।

अत एवोच्यते - 'दुष्टैः सह वासः न करणीयः' इति ।

||||
|---|---|---|
| सिंहः | 🦁  | मदोत्कटः |
| काकः | 🐦 ||
| गजः | 🐘 ||
| श्रृगालः | 🦊 ||
| उष्ट्रः | 🐪 | क्रथनकः |



![016](/chittoor/assets/chittoor-2-अभिज्ञ/kathavallari/ocr/jpg/016.jpg)

![017](/chittoor/assets/chittoor-2-अभिज्ञ/kathavallari/ocr/jpg/017.jpg)

---
## सत्यान्नास्ति परो धर्मः

आसीत् पुरा कश्चित् सत्यव्रतो नाम महाराजः । सः सत्यमेव जीवनधर्मं स्वीकृत्य, जीवनलक्ष्यं च समाचरन् सर्वेषाम् आदर्शो व्यराजत ।

एकदा ब्राह्ममुहुर्ते शयनादुत्थाय नदीस्नानार्थं प्रस्थितः सिंहद्वारसमीपे काञ्चित् सुन्दरीं सवेगं बहिर्गच्छन्तीं दृष्ट्वा पृष्टवानेवम् 'अयी! सु्न्दरि! का त्चं? राजभवनात् किमर्थं निर्गच्छसि?' । सा प्राह - 'भो! महाराज! अहं धनलक्ष्मीः । चिरात्तवैव भवनं मया मम निवासाय अङ्गीकृतम् । आघुना अहं भवनमिदं विहाय गन्तुमिच्छामि । कृपया मेऽनुमतिं देहि' ।  तस्याः वचनानि श्रुत्वा 'साधु! साधु! भवती यथामति गच्छतु पुनर्दर्शनाय' इति सविनयं प्राह ।

परस्मिन् क्षणे महाराजः सत्यव्रतः पुरुषमेकं गच्छन्तं दृष्टवान् । तदा तं पुरुषमाहूय 'अयि! भो! कस्त्व? कुतो मम भवनं त्यक्त्वा गच्छसि?' 'महाराज! मम नाम त्यागः । धने निष्क्रान्ते त्यागस्य कथं योगः? अतो मयापि गन्तुमेव सङ्कल्पितम् । ममापि प्रयच्छतु निर्गमानानुमतिं कृपया भवान्' इति स पुरुषः उक्तवान् । महाराजः तमपि झटिति निर्गन्तुमङ्गीचकार ।

समनन्तरं कश्चित् सुन्दरः पुरुषः निर्गमनकर्मणि मग्नमनाः महाराजेन वीक्षितोऽभवत् । आश्चार्यमग्नो महाराज तं समगबोध्य 'को भवान्? किमर्थं मम भवनं विहाय गन्तुं प्रवृत्तः?' इत्यपृच्छत् । 'महाराज! अहं सदाचारः । यत्र नास्ति धनं, यत्र नास्ति त्यागः तत्र सदाचारः कथं वर्तेत? अतोऽहं निर्गच्छामि' इति समाधाय महाराजसम्मतिं च प्राप्य सोऽपि यथेच्छं गतः ।

द्वित्रिक्षणाभ्यन्तरे एव काञ्चिद्दिव्यां गच्छन्तीं विलोक्य विभ्रान्तो महाराजः 'का त्चं कान्ते? तव निर्गमनकारणं किम्?' इति पृष्टवान् ।

साब्रवीत् - 'अहं कीर्तिः । महाराज! भवान् त्यक्तधनत्यागसदाचारः । एवं स्थिते भवतः समीपे कथं कीर्तिरहं निवसामि? अतो मम निर्गमनम् अनुजानीहि' ।  महाराजोऽपि तथेत्यङ्गीचकार ।

तदनन्तरं दिव्यपुरुषः कश्चित् तं प्रदेशं स्वरोचिभिः अलञ्चकार । तं दृष्ट्वा प्रभुरपृच्छत् - 'अयि! भोः! को भवान्? किमर्थं गच्छति' इति । 'महाराज! धनं गतम् । त्यागोपि गतः । सदाचारोपि नास्ति, कीर्तिरपि निेर्गता ।  अतः सत्यानामकेन मयात्र किमर्थं स्थातव्यम् ?  एकाकी भूत्वा कथं वसेयम्? अतो मामपि गन्तुम् अनुजानीहि' इति स पुरुषः उक्तवान् । महाराजः ससम्भ्रमं तस्य पुरुषस्य पादयोः पतित्वा 'मा मा त्वं मा याहि । अहं त्वां नानुमन्ये । त्वदृते जीवितुं नाहं शक्नोमि । मास्तु धनम् । मास्तु त्यागः । मास्तु सदाचारः । मास्तु कीर्तिः । परन्तु त्वां विना मम जीवनमेव निष्फलं भवेत् । नाहं कदापि त्वां जहामि । कृपया  त्वं तिष्ठ'  इति प्रार्थयामास । महाराजं प्रति प्रसन्नः सत्यनामकः दिव्यपुरुषः तथेत्युक्त्वा भवनं पुनः प्राविशत् ।

सपदि 'कुत्र सत्यनामकः? कुत्र सत्यनामकः?' इत्येवं पृच्छन्तः धन-कीर्ति त्याग-सदाचाराः राजभवनं प्रति समाजग्मुः ।  तदा महाराजः 'कथमिदं सपदि भवतां प्रत्यागमनम्' इति पृष्टवान् ।

तदा धनलक्षमीः 'महाराज! सत्यमनुसृत्य तस्य चाश्रयं स्वीकृत्य धनलक्षमीः राराजते । सत्यं विहाय नाहं जीवनं सार्थकं वहामि । सत्यस्य वियोगमपि न सहे । अत एव मया प्रत्यागतम् । भवनं प्रवेष्टुम् अनुमतिं ददातु' इत्यवोचत् ।

त्यागीऽपि 'प्रभोः सत्यसहितस्य त्यागस्य सार्थकता भवति । सत्येन विना त्यागेन किं प्रयोजनम्? केवलं डम्व एव भवति । सत्येन सह स्थातुम् अनुजानीहि' इत्यवदत् ।

तथैव सदाचारोऽपि समागत्य सम्प्रार्थितवान् - 'सत्येन विना सदाचारः दुराचार एव भवति । कृपया भवान् मामनुगृह्यणातु' इति ।

कीर्तिरागत्य 'प्रभो! क्षमस्व । कीर्तिभवनस्य चत्वारः स्तम्भाः धन त्याग-सत्य सदाचाराः भवन्ति । तान् स्तम्भान् विमुच्य कीर्तिभवनं कुत्रापि न प्रतिष्ठितं भवति । अतो मयि अपि प्रसीद' इति निवेदयामास ।

सत्यव्रतमहाराजः सर्वेभ्यः सम्मतिं दत्तवा महान्तं सन्तोषं प्राप । अस्माभिरत्र ज्ञातव्यमिद यत् यदि सत्यमनुष्ठीयते धनत्यागसदाचारकीर्तयः सार्थकाः भवन्ति । अत एव 'सत्यान्नास्ति परो धर्मः' इति  वदन्ति ।


![018](/chittoor/assets/chittoor-2-अभिज्ञ/kathavallari/ocr/jpg/018.jpg)

![019](/chittoor/assets/chittoor-2-अभिज्ञ/kathavallari/ocr/jpg/019.jpg)



---
## दृष्टिभेदः

एकदा महाराज जनकः एकां पण्डितसभां कृतवान् । सभार्थं बहवः महान्तः समागताः आसन् । वाद-प्रतिवादकुशला अपि तेषु आसन् ।  तत्र क्रियमाणः वादः अपि अत्युच्चस्तरीयः आसीत्  । अतः सामान्यस्य पण्डितस्य वा मानवस्य तत्र प्रवेशार्हतैव नासीत् ।

तादृशीं सभां प्रवेष्टुम् अष्टावक्रः प्रायतत । परम् अष्टावक्राय अवकाश कः प्रयच्छति? तस्मै तत्र कोऽपि प्रशंसको वा अनुप्रेषको वा नास्ति कोऽपि सहायः नास्ति । भगवानेव एकैकसहायः इति तस्य विशवासः । भगवति यः विश्वसति तस्य न कदापि कष्टं वा नष्टं वा भवति । प्रत्युत अभिष्टं सिद्ध्यति । कदाचित् अभिष्टसिद्धौ केऽपि अवरोधाः भवेयुः तर्हि तेऽपि भविष्यन्त्याः सिद्धेः कारणान्येव भवेयुः ।

अष्टावक्रः दिनत्रयं यावत् जनकस्य सभाभवनस्य द्वारे प्रतीक्षां कृतवान् । सभाम् आगच्छन्तः पण्डिताः सर्वे तं पश्यन्तोऽपि न पश्यन्ति । इयद्भ्यः सभायामवकाशः लब्धश्चेत् मह्यमपि लभ्यत एवेति मत्वा सः तत्रैव निरीक्षां कुर्वन् आसीत् ।

कश्चित् पण्डितः अस्य इच्छां ज्ञात्वा महाराजाय निवेदयामास । अष्टावक्रः न वयसा वृद्धः । मध्यवयस्य इव दृष्यते । अनुभवरहित इव अनुमीयते । अयमनुभवी, अयं नेति दर्शनेन कथं ज्ञायते?  अहेः पदगतिम् अहिरेव जानाति । अतः अष्टवक्रोऽपि कश्चित्महात्मैव भवेदिति सम्भाव्य महाराजः तं सभान्तः समानेतुम् आज्ञापयत् ।

यदा अष्टावक्रः सभां प्राविशत् तदा संवादः गम्भीरः प्रचलति स्म । यदा तस्य विकृतं रूपं सर्वेषां दृग्गोचरम् आसीत् तदा महाराजं विहाय सर्वे उच्चैः हसितवन्तः । महाराजः सर्वं परिशीलयन्नासीत् । अष्टावक्रः सर्वान् पण्डितान् अतिक्रम्य उच्चैः अहसत् ।

तदा पण्डिताः सर्वे विभ्रान्ताः आसन् । 'विरूपं दृष्ट्वा वयम् अहसाम । एषः किंर्थं हसति?' इति संशयापन्नाः अभवन् । तेषु कश्चित् अष्टावक्रमेव पृष्टवान् 'किंमर्थं हसति भवान्?' इति ।

तदा अष्टावक्रः प्रत्यावदत् - 'अयि भोः! अत्र पण्डिताः सन्तीति श्रुत्वा महाप्रयत्येन अत्रागतः । आगत्य चात्र भवादृशान् दृष्टवान् । अत्र न खलु पाण्डित्यपुष्टाः किन्तु केवलं चर्मकारा एव समाविष्टाः इति ज्ञात्वा जातहासोऽभवम्' इति ।

तस्य वचनानि श्रुत्वा सभास्ताराः क्रुद्धाः आसन् । चर्मकाराः नाम पादरक्षानिर्माणकर्मकराः । तत्पदश्रवणेन ते अत्यन्तं रुष्टाः । तेषां स्थितिं दृष्ट्वा अष्टावक्रः 'अयि भोः! यत्पदं समुचितं भवति भवतां प्रवृत्तेः तदेव मया प्रयुक्तम् । चर्मकारा एव चर्ममर्मं जानन्ति । नान्ये । भवन्तः सर्वे मम चर्म परिशील्य हसितवन्तः । यूयं नूनं चर्मवासनावासिताः ।  अत एव मम पाण्डित्यं परिशीलयितुं प्रयत्नं न कृतवन्तः । पण्डिताः अन्तर्दृष्टिमण्डिताः भवन्ति । ननु  बहिर्दृष्टिनिरताः विरताः ।' इत्युक्तवान् ।

तदा जनकः तस्य सामर्थ्यमवगम्य 'हे महर्षे! सभायां तव पाण्डित्यं प्रदर्शये'ति प्रार्थितवान् ।

तदा अष्टावक्रः इत्थं सभायां स्वप्रतिभां प्रदर्शितवान् । 'पश्यतीति पशुः । पशूनां बाह्यदृष्टिरेव भवति । मननात् मानवः । अतः मानवाः  अन्तर्दृष्टिविशिष्टाः भवन्ति । लोके  अस्मिन् बाह्यदृष्टिमेव अभिवर्धयन्तः जनाः तमेव आश्रयं स्वीकुर्वन्ति । प्रयत्नतः सज्जनैः अन्तर्दृष्टिः विधेया । केचन स्वदेहसौन्दर्ये, शक्ति सामर्थ्ययोश्च प्रगाढं विश्वासं वहन्ति । आत्मनः महत्त्वं मन्वन्ति । परन्तु भगवान् मानसिकपरिशु्द्धिं पश्यति । तथैव प्रेमपूर्णं ह्रदयं पश्यति । प्रशान्तस्वभावं च पश्यति । अतः अन्तर्दृष्टिम् अभिवर्ध्य अन्तर्भावान् प्रशान्तमनोहरान् कर्तुं पण्डितैः प्रयतनीयम् । तदा एव ते पण्डिताः भवेयुः ।' इति । सर्वे सभास्तराः मन्त्रमुग्धा इव तस्य उपदेशं श्रुतवन्तः । तस्य सामर्थ्यं ज्ञात्वा प्रशंसामपि कृतवन्तः ।

![020](/chittoor/assets/chittoor-2-अभिज्ञ/kathavallari/ocr/jpg/020.jpg)

![021](/chittoor/assets/chittoor-2-अभिज्ञ/kathavallari/ocr/jpg/021.jpg)

---

## `ध्रुवचरितम्`

`करणीयम्` 

![022](/chittoor/assets/chittoor-2-अभिज्ञ/kathavallari/ocr/jpg/022.jpg)

![023](/chittoor/assets/chittoor-2-अभिज्ञ/kathavallari/ocr/jpg/023.jpg)

![024](/chittoor/assets/chittoor-2-अभिज्ञ/kathavallari/ocr/jpg/024.jpg)

<!-- ![025](/chittoor/assets/chittoor-2-अभिज्ञ/kathavallari/ocr/jpg/025.jpg) -->
